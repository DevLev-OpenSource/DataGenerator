
## מדריך תרומה ראשונית בפרויקט התרגול

**מאת דרור קרפפן ומאיר קרומבי ואוריה חנוכה**

במדריך הזה נלמד איך תורמים לקוד בגיטהאב.

**לפני שנתחיל**
תרשים של תהליך העבודה בקוד פתוח
![תרשים של תהליך העבודה בקוד פתוח](https://raw.githubusercontent.com/Maakaf/maakaf_home/main/assets/images/how_to_start/os-workflow.png)

#### 1. יצירת פורק Fork

ניגש לפרויקט הראשי וניצור פורק.
**פורק זו פעולה שמעתיקה את הריפו של הפרויקט הראשי אל הגיטהאב שלנו.**
<img src="assets/how to start/Screenshot 1.png" alt="drawing"/>

<img src="assets/how to start/Screenshot 2.png" alt="drawing"/>

אין סיבה לבצע שינויים במסך הביניים, פשוט לאשר, וזה מיד יעביר אותנו אל הריפו שנוצר אצלנו.

#### 2. יצירת קלון Clone

בריפו שנוצר אצלנו, בפורק, נעשה קלון.
**זה למעשה יוצר עותק של הפרויקט על המחשב שלנו, ומאפשר לנו להריץ אותו לוקאלית.**

<img src="assets/how to start/Screenshot 3.png" alt="drawing"/>

אפשר לעשות את זה דרך הטרמינל, ואפשר גם ממש להוריד ידנית את הפרויקט בקובץ zip, אנחנו נממש את זה בוויזואל סטודיו.
זה יצור לנו את הפרויקט על המחשב, ועכשיו נוכל לעבוד עליו ולהריץ אותו מקומית.

נפתח את וויזואל סטודיו:

<img src="assets/how to start/Screenshot 4.png" alt="drawing"/>
<img src="assets/how to start/Screenshot 5.png" alt="drawing"/>
<img src="assets/how to start/Screenshot 6.png" alt="drawing"/>
השם לא אמור להיות meir-crombie אלא השם שלכם בגיטהאב
_**נשים לב!** שתי הפעולות האלו, פורק וקלון, אלו פעולות שנעשה פעם אחת כשנצטרף לפרויקט. מכאן המשך התהליך זו רוטינה שחוזרת על עצמה._

#### 3. פתיחת אישיו Issue

בשלב הבא נחזור **לפרויקט הראשי**, לא לפורק שלנו, וניגש ללשונית אישיוז.

**מה זה בכלל אישיו?**

אישיו הוא משימה שצריך לבצע בפרויקט - זה יכול להיות באג שצריך לתקן, פיצ'ר שצריך לפתח וכו'.

לפעמים קיימת רשימה של אישיוז, ואם נרצה לטפל באישיו מסוים - נצטרך להגיב עליו ולבקש.
עושים את זה כדי לשמור על סדר ולהימנע מעבודה כפולה.

אם נרצה לפתוח אישיו חדש, נצטרך לתת לו כותרת ותיאור.
הקו המנחה הוא שהמידע הזה צריך להיות כמה שיותר ברור, ושאחרים יוכלו להבין בקלות למה אנחנו מתכוונים.
כדאי לצרף דברים כמו צילומי מסך, הסבר איך לשחזר את הבאג, רפרנס לדוגמה וכו'.

במקרה שלנו בפרויקט התרגול - אנחנו נפתח את האישיו, ואוטומטית נהיה מוגדרים כאחראים עליו (זו אוטומציה ספציפית לפרויקט הזה, כאמור בדרך כלל צריך להגיב ולבקש ממנהלי הפרויקט שיגדירו אותנו).

<img src="assets/how to start/Screenshot 7.png" alt="drawing"/>

<img src="assets/how to start/Screenshot 8.png" alt="drawing"/>


#### 4. יצירת בראנץ', עבודה, ודחיפת השינויים Branch, Code & Push

**חזרה למגרש שלנו!**

נפתח בראנץ' לאישיו שיצרנו - הרעיון הוא לפתוח בראנץ' נפרד לכל אישיו.

נעבוד על המשימה שלנו, במקרה שלנו נוסיף קובץ טקסט לפרויקט.
וכשנסיים נדחף את השינויים לבראנץ'.

אפשר לפתוח בראנץ' בגיטהאב ואפשר גם דרך הוויזואל סטודיו.
נלחץ על ה-main שבפינה השמאלית למטה, ונבחר בתפריט Create new branch.
ניתן לו שם, שיהיה בעל משמעות כמובן, ונוסיף אותנו לרשימה של עוזרים אם אנחנו כבר לא שם.

<img src="assets/how to start/Screenshot 9.png" alt="drawing"/>
<img src="assets/how to start/Screenshot 10.png" alt="drawing"/>
<img src="assets/how to start/Screenshot 11.png" alt="drawing"/>
<img src="assets/how to start/Screenshot 12.png" alt="drawing"/>
<img src="assets/how to start/Screenshot 13.png" alt="drawing"/>


נוכל לראות שאיפה שהיה main קודם עכשיו מופיע הבראנץ' החדש שפתחנו - כלומר עכשיו אנחנו עובדים על הבראנץ' החדש, וכל השינויים שנבצע ישמרו רק בו.

<img src="assets/how to start/Screenshot 14.png" alt="drawing"/>

נראה טוב!
אז יאללה נעשה קומיט ופוש.

אם נסתכל על הפורק שלנו נוכל לראות ברשימת הבראנצ'ים את הבראנץ' החדש שפתחנו.
נשים לב שבבראנץ' הראשי השינויים שעשינו לא מופיעים, הם רק בבראנץ' שעבדנו עליו.


#### 5. פתיחת פול ריקווסט Pull Request

עכשיו נחזור **לפרויקט הראשי**, ונפתח בו פול ריקווסט למיזוג הבראנץ' שלנו אל הפרויקט.
**מה זה בכלל פול ריקווסט?**

פול ריקווסט זו בקשה למזג את העבודה שלנו אל תוך הפרויקט הראשי.

מנהלי הפרויקט עוברים על הבקשות האלו, עושים קוד ריוויו, נותנים פידבק ומבקשים תיקונים לפי הצורך.
הם אלו שמבצעים את המיזוג של השינויים אל תוך הפרויקט. פול ריקווסט לא דוחף מיידית את מה שעשינו!

גם פה נצטרך לתת כותרת ותיאור, וגם כאן הקו המנחה הוא להסביר בצורה ברורה מה השינויים שעשינו.
בתיאור נרצה לקשר אל האישיו שפתרנו. נעשה את זה באמצעות האשטאג (#) שפותח רשימה וממנה נבחר את האישיו הרלוונטי (לכל אישיו יש מספר).

אז בריפו של הפרויקט הראשי, ניגש ללשונית פול ריקווסטס ונפתח חדש.
נלחץ על Compare & Pull Request, ובצד שמאל נראה את הריפו והבראנץ' הראשי של הפרויקט, ובצד ימין נבחר את הפורק שלנו ואת הבראנץ' שעבדנו עליו.

<img src="assets/how to start/Screenshot 15.png" alt="drawing"/>
<img src="assets/how to start/Screenshot 16.png" alt="drawing"/>
נוכל להסתכל על כל השינויים והקומיטים שביצענו, ונלחץ על Create pull request.
הפול ריקווסט נוצר ומריץ מספר בדיקות ואוטומציות. תוך כמה רגעים זה מסתיים, והפול ריקווסט שלנו מוכן לריוויו על ידי מנהלי הפרויקט.

<img src="assets/how to start/Screenshot 17.png" alt="drawing"/>
<img src="assets/how to start/Screenshot 18.png" alt="drawing"/>


הידד! השלמנו את התהליך!

 נוכל לדעת אם הקוד שלנו נוסף למאגר אם זה יראה לנו שעשו merge
<img src="assets/how to start/Screenshot 19.png" alt="drawing"/>

### אז מה עשינו בעצם? בואו נעשה קצת סדר

למעשה האישיוז והפול ריקווסטים מנוהלים בפרויקט הראשי בלבד.
הבראנצ'ים שאנחנו נפתח והעבודה שנעשה - כל זה קורה בפורק שלנו.
ובאמצעות הפול ריקווסט שנפתח, נבצע את התרומה שלנו לקוד של הפרויקט.

אם נרצה, נוכל לקחת על עצמנו אישיו נוסף בפרויקט, ולעשות שוב את כל התהליך הזה.
חשוב ממש שנשים לב, לפני שנתחיל לעבוד על עוד אישיו, שהפורק שלנו מעודכן.

מה הכוונה?

### עדכון הפורק Sync

יכול להיות שמאז שיצרנו את הפורק, התקבלו פול ריקווסטים של אנשים אחרים, ולמעשה הקוד של הפרויקט הראשי השתנה.
זה יכול לגרום להתנגשויות כשנרצה לפתוח פול ריקווסט חדש.

נחזור לפורק שלנו, ונשים לב שאנחנו חוזרים לבראנץ' הראשי.
נוכל לראות הודעה שאומרת אם הפורק שלנו מעודכן או לא.
אם הוא לא מעודכן, נלחץ על הכפתור של סנכרון הפורק וזה יתעדכן.
עכשיו אנחנו מוכנים לצאת שוב לדרך!

![סנכרון הפורק](https://raw.githubusercontent.com/Maakaf/maakaf_home/main/assets/images/how_to_start/18-sync.png)

