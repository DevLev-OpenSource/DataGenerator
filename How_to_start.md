
## מדריך תרומה ראשונית בפרויקט התרגול

**מאת דרור קרפפן מאיר קרומבי ואוריה חנוכה**

במדריך הזה נלמד איך תורמים לקוד בגיטהאב.

**לפני שנתחיל**
תרשים של תהליך העבודה בקוד פתוח
![תרשים של תהליך העבודה בקוד פתוח](https://raw.githubusercontent.com/Maakaf/maakaf_home/main/assets/images/how_to_start/os-workflow.png)

#### 1. יצירת פורק Fork

ניגש לפרויקט הראשי וניצור פורק.
**פורק זו פעולה שמעתיקה את הריפו של הפרויקט הראשי אל הגיטהאב שלנו.**
<img src="assets/how to start/Screenshot 1.png" alt="drawing"/>

<img src="assets/how to start/Screenshot 2.png" alt="drawing"/>

אין סיבה לבצע שינויים במסך הביניים, פשוט לאשר, וזה מיד יעביר אותנו אל הריפו שנוצר אצלנו.

#### 2. יצירת קלון Clone

בריפו שנוצר אצלנו, בפורק, נעשה קלון.
נעתיק את הקישור על ידי לחיצה על הכפתור שמסומן באדום.
**זה למעשה יוצר עותק של הפרויקט על המחשב שלנו, ומאפשר לנו להריץ אותו לוקאלית.**

<img src="assets/how to start/Screenshot 3.png" alt="drawing"/>

אפשר לעשות את זה דרך הטרמינל, ואפשר גם ממש להוריד ידנית את הפרויקט בקובץ zip, אנחנו נממש את זה בוויזואל סטודיו.
זה יצור לנו את הפרויקט על המחשב, ועכשיו נוכל לעבוד עליו ולהריץ אותו מקומית.

נפתח את וויזואל סטודיו:
נלחץ על Clone repository

<img src="assets/how to start/Screenshot 4.png" alt="drawing"/>
נשים את הקישור שהעתקנו מקודם במקום שמסומן באדום.
<img src="assets/how to start/Screenshot 5.png" alt="drawing"/>
ואז אמור להפתח לנו הויזואל עם הפרוייקט הזה.
<img src="assets/how to start/Screenshot 6.png" alt="drawing"/>

_**נשים לב!** שתי הפעולות האלו, פורק וקלון, אלו פעולות שנעשה פעם אחת כשנצטרף לפרויקט. מכאן המשך התהליך זו רוטינה שחוזרת על עצמה._

#### 3. פתיחת אישיו Issue

בשלב הבא נחזור **לפרויקט הראשי**, לא לפורק שלנו, וניגש ללשונית אישיוז.

**מה זה בכלל אישיו?**

אישיו הוא משימה שצריך לבצע בפרויקט - זה יכול להיות באג שצריך לתקן, פיצ'ר שצריך לפתח וכו'.

לפעמים קיימת רשימה של אישיוז, ואם נרצה לטפל באישיו מסוים - נצטרך להגיב עליו ולבקש.
עושים את זה כדי לשמור על סדר ולהימנע מעבודה כפולה.

אם נרצה לפתוח אישיו חדש, נצטרך לתת לו כותרת ותיאור.
הקו המנחה הוא שהמידע הזה צריך להיות כמה שיותר ברור, ושאחרים יוכלו להבין בקלות למה אנחנו מתכוונים.
כדאי לצרף דברים כמו צילומי מסך, הסבר איך לשחזר את הבאג, רפרנס לדוגמה וכו'.

#### 4. יצירת בראנץ', עבודה, ודחיפת השינויים Branch, Code & Push

**חזרה למגרש שלנו!**

נפתח בראנץ' חדש - הרעיון הוא לפתוח בראנץ' נפרד לכל אישיו.

נעבוד על המשימה שלנו, במקרה שלנו נוסיף את השם שלנו לקובץ בפרויקט.
וכשנסיים נדחף את השינויים לבראנץ'.

אפשר לפתוח בראנץ' בגיטהאב ואפשר גם דרך הוויזואל סטודיו.
נלחץ על ה-Git changes שבפינה השמאלית למטה, ונבחר בתפריט Create new branch.
לא אצל כולם זה נמצא באותו מקום אבל תוכלו לחפש את זה בתפריט העליון.
ניתן לו שם, שיהיה בעל משמעות כמובן.

<img src="assets/how to start/Screenshot 9.png" alt="drawing"/>
<img src="assets/how to start/Screenshot 10.png" alt="drawing"/>
אחרי שיצרתם את הבראנץ' תחזרו לסולושן אקספלורר ותחפשו את הכפתור שמוצג בתמונה ותלחצו עליו.
<img src="assets/how to start/Screenshot 11.png" alt="drawing"/>
אחר כך תלחצו על התיקיה ותחפשו את הקובץ שמופיע בתמונה ותיכנסו אליו.
<img src="assets/how to start/Screenshot 12.png" alt="drawing"/>
תוסיפו את השם שלכם הכי למטה ברשימה (כמו בתמונה).
<img src="assets/how to start/Screenshot 13.png" alt="drawing"/>


נוכל לראות שאיפה שהיה main קודם עכשיו מופיע הבראנץ' החדש שפתחנו - כלומר עכשיו אנחנו עובדים על הבראנץ' החדש, וכל השינויים שנבצע ישמרו רק בו.

<img src="assets/how to start/Screenshot 14.png" alt="drawing"/>

נראה טוב!
אז יאללה נעשה קומיט ופוש.

אם נסתכל על הפורק שלנו נוכל לראות ברשימת הבראנצ'ים את הבראנץ' החדש שפתחנו.
נשים לב שבבראנץ' הראשי השינויים שעשינו לא מופיעים, הם רק בבראנץ' שעבדנו עליו.


#### 5. פתיחת פול ריקווסט Pull Request

עכשיו נחזור **לפרויקט שלנו**, ונפתח בו פול ריקווסט למיזוג הבראנץ' שלנו אל הפרויקט.
**מה זה בכלל פול ריקווסט?**

פול ריקווסט זו בקשה למזג את העבודה שלנו אל תוך הפרויקט הראשי.

מנהלי הפרויקט עוברים על הבקשות האלו, עושים קוד ריוויו, נותנים פידבק ומבקשים תיקונים לפי הצורך.
הם אלו שמבצעים את המיזוג של השינויים אל תוך הפרויקט. פול ריקווסט לא דוחף מיידית את מה שעשינו!

גם פה נצטרך לתת כותרת ותיאור, וגם כאן הקו המנחה הוא להסביר בצורה ברורה מה השינויים שעשינו.
בתיאור נרצה לקשר אל האישיו שפתרנו. נעשה את זה באמצעות האשטאג (#) שפותח רשימה וממנה נבחר את האישיו הרלוונטי (לכל אישיו יש מספר).

נחזור לריפו של הפרויקט שלנו, נלחץ על Compare & Pull Request, ובצד שמאל נראה את הריפו והבראנץ' הראשי של הפרויקט, ובצד ימין נבחר את הפורק שלנו ואת הבראנץ' שעבדנו עליו.

<img src="assets/how to start/Screenshot 15.png" alt="drawing"/>
<img src="assets/how to start/Screenshot 16.png" alt="drawing"/>
<div dir="rtl">

נוכל להסתכל על כל השינויים והקומיטים שביצענו, ונלחץ על Create pull request.
<br>
הפול ריקווסט נוצר ומריץ מספר בדיקות ואוטומציות. תוך כמה רגעים זה מסתיים, והפול ריקווסט שלנו מוכן לריוויו על ידי מנהלי הפרויקט.


### הידד! השלמנו את התהליך!

 נוכל לדעת אם הקוד שלנו נוסף למאגר אם זה יראה לנו שעשו merge
<img src="assets/how to start/Screenshot 19.png" alt="drawing"/>

### אז מה עשינו בעצם? בואו נעשה קצת סדר

למעשה האישיוז והפול ריקווסטים מנוהלים בפרויקט הראשי בלבד.
הבראנצ'ים שאנחנו נפתח והעבודה שנעשה - כל זה קורה בפורק שלנו.
ובאמצעות הפול ריקווסט שנפתח, נבצע את התרומה שלנו לקוד של הפרויקט.

אם נרצה, נוכל לקחת על עצמנו אישיו נוסף בפרויקט, ולעשות שוב את כל התהליך הזה.
חשוב ממש שנשים לב, לפני שנתחיל לעבוד על עוד אישיו, שהפורק שלנו מעודכן.

מה הכוונה?

### עדכון הפורק Sync

יכול להיות שמאז שיצרנו את הפורק, התקבלו פול ריקווסטים של אנשים אחרים, ולמעשה הקוד של הפרויקט הראשי השתנה.
זה יכול לגרום להתנגשויות כשנרצה לפתוח פול ריקווסט חדש.

נחזור לפורק שלנו, ונשים לב שאנחנו חוזרים לבראנץ' הראשי.
נוכל לראות הודעה שאומרת אם הפורק שלנו מעודכן או לא.
אם הוא לא מעודכן, נלחץ על הכפתור של סנכרון הפורק וזה יתעדכן.
עכשיו אנחנו מוכנים לצאת שוב לדרך!

![סנכרון הפורק](https://raw.githubusercontent.com/Maakaf/maakaf_home/main/assets/images/how_to_start/18-sync.png)

